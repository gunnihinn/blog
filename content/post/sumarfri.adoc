---
title: Sumarfrí
date: 2009-06-18T18:59:48
draft: false
tags: ["Ár hinna lifandi dauðu"]
---

_Ár hinna lifandi dauðu_ er farið í sumarfríi. http://www.youtube.com/watch?v=NisCkxU544c[Like a boss!] Reglulegt vondumyndaröfl hefst aftur í september.

Það eru ýmsar ástæður fyrir þessum helbera aumingjaskap. Sú stærsta er að ég er gjörsamlega útkeyrður eftir mastersritgerðina mína (já, þú mátt http://www.hi.is/~gthm1/mthesis.pdf[lesa]!) og reyna að skrifa þessar umfjallanir á meðan, enda hefur það ekki tekist svo vel upp á síðkastið. Þess vegna held ég að það sé best að taka frí frá hryllingsmyndunum á sama tíma og stærðfræðinni og koma endurnærður inn í bæði í haust.

Næst stærsta ástæðan útskýrir líka af hverju ég ætla að vera svolítið lengi í sumarfríi. Ég verð meira og minna heimilislaus í allt sumar og að heimsækja vini á Spáni, Englandi, Íslandi (sirka tvær vikur í ágúst, látið mig vita ef ykkur langar í hryllingsmyndaspjall yfir bjór), Frakklandi og kannski Noregi líka. Ég býst þess vegna ekki við að hafa mikinn tíma einu sinni til að horfa á hryllingsmyndir, hvað þá skrifa um þær.

Að lokum vil ég nýta þetta tækifæri til að ráðleggja ykkur að horfa aldrei á _Mega Shark vs Giant Octopus_. Þrátt fyrir stórglæsilegt nafn er hún hrottalega slæm.

Gleðilegt sumar!