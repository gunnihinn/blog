---
title: Afsakið hlé
date: 2009-05-29T19:04:37
draft: false
tags: ["Ár hinna lifandi dauðu"]
---

Af ótrúlega flóknum og kettlingadrepandi ástæðum verður seinkun á <em>Poultrygeist</em> umfjölluninni. Á mjög tæknilegu máli gleymdi ég hleðslutækinu að fartölvunni - einu tölvunni sem ég hef aðgang að - uppi í skóla áðan, og þar sem ég bý í Frakklandi þar sem að fólk tekur helgarfríið sitt mjög alvarlega, þá er skólinn lokaður um helgar.

Svo gæti farið að ég neyðist til að eyða helginni í að lesa bækur, sanna drasl fyrir lokahlutann af mastersritgerðinni minni, og almennt vera gríðarlega hamingjusamur án aðgangs að tölvu eða interneti.

Þangað til að ég kemst í hleðslutækið mitt og <em>Poultrygeist</em> kemur upp, þá getið þið horft á http://www.youtube.com/watch?v=ymxLcIsgJ_s[Time Trumpet] og http://www.youtube.com/watch?v=IjQws4ZYxZA[Stewart Lee's Comedy Vehicle], sem eru sjáanlegir í heild sinni á Youtube. Þeir eru kannski nær óþekktir breskir grínþættir sem hafa lítið sem ekkert að gera með hrylling, en þeir eru mannbætandi andskoti engu að síður.